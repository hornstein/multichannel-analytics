# Process för dataanalys

Från tidigare kurser har ni redan fått med er en rejäl verktygslåda för att lösa olika uppgifter inom digital analys. För att tillämpa dessa verktyg på ett effektivt sätt är det viktigt att man strukturerar sitt arbete och följer en process.

Det finns standardiserade processer för hur man bör arbeta med dataanalys, som t.ex. CRISP-DM (https://en.wikipedia.org/wiki/Cross-industry_standard_process_for_data_mining). CRISP-DM innehåller följande steg:

1. Business understanding
2. Data understanding
3. Data preparation
4. Modeling
5. Evaluation
6. Deployment

Steg 2 och 3 (Data understanding och Data preparation) är tätt sammankopplade och görs ofta iterativt. För den här kursen har jag valt att slå samman dessa och kalla steget för Utforka data, och har istället lagt till ett separat steg för att Samla in data då vi kommer att lägga ganska mycket krut på det under kursen. Vår process kommer därför att se ut så här: 

1. Sätt upp mål
2. Samla in data
3. Utforska data
4. Ta fram modeller
5. Utvärdera
6. Rapportera

Nedan kommer vi att gå igenom de olika stegen mer i detalj.


## Steg 1: Sätt upp mål

Det första man behöver göra innan man sätter igång med ett uppdrag är att definiera exakt vad det är för problem man vill lösa och specificera målen på ett sådant sätt att man tydligt kan avgöra när dessa är uppfyllda. Man pratar ofta om sätta upp SMARTa mål, d.v.s. mål som uppfyller följande (https://sv.wikipedia.org/wiki/SMART_(m%C3%A5lformulering))

- Specifikt, tydligt och konkret, exempel äta näringsrik frukost varje morgon.
- Mätbart, tid, kvantitet och kvalitet, exempel varje frukost ska innehålla det jag har beskrivit i målet.
- Accepterat, Jag vill göra det.
- Realistiskt, det är möjligt att göra detta för mig.
- Tidssatt, realistisk tidsram, exempel jag ska uppnå mitt kortsiktiga mål om 2 veckor och mitt långsiktiga inom 5 veckor. 


## Steg 2: Samla in data

När vi har satt upp ett tydligt mål för uppdraget behöver vi försäkra oss om att vi har tillgång till den data som behövs för att utföra detta. När vi jobbar med data från flera olika kanaler behöver vi ofta tillgång till flera olika datakällor. 


## Steg 3: Utforska data

Exploratory data analysis (EDA). Utforska data: rensa, kombinera, aggregera, och visualisera denna. Ta fram hypoteser och välj ut data.


## Steg 4: Ta fram modeller

Använd statistiska metoder och/eller machine learning för att visa på sambandet mellan olika parametrar och olika nyckeltal. Kan vi statistiskt visa att vissa segment presterar bättre alternativt sämre än ändra?  
 

## Steg 5: Utvärdera resultat

Finns det ett orsakssamband (kausalitet) mellan parametrarna och målet? Vilka parametrar har störst påverkan? Ta fram en plan för vilka justeringar som bör göras för att styra dessa i rätt riktning.


## Step 6: Rapportera

Storytelling. När vi har tagit fram en handlingsplan behöver denna presenteras på ett tydligt sätt för kunden. 


